AENEIDOS LIB. X. 27

‘pars belli haud temnenda, viri, iacet altus Orodes.⁷

conclamant socii laetum paeana secuti.

ille autem expirans ‘non me, quicumque eS, inulto,

victor, nec longum laetabere: te quoque fata 740

prospectant paria atque eadem mox arva tenebis'

ad quae subridens mixta Mezentius ira

‘nunc morere. ast de me divom pater atque ho—
minum rex

viderit.² hoc dicens eduxit corpore telum:

olli dura quies oculos et ferreus urget 745

somnus, in aeternam clauduntur lumina noctem.

Caedicus Alcathoum obtruncat, Sacrator Hydaspen
Partheniumque Rapo et praedurum viribus Orsen,
Messapus Croniumque Lycaoniumque Erichaeten,
illum infrenis equi lapsu tellure iacentem, 750
hunc peditem pedes. et Lycius processerat Agis,
quem tamen haud expers Valerus virtutis avitae
deicit; at Thronium Salius Saliumque Nealces
insidiis, iaculo et longe fallente sagitta.

Iam gravis aequabat luctus et mutua Mavors 755
funera: caedebant pariter pariterque ruebant
victores victique, neque his fuga nota neque illis.
di Iovis in tectis iram miserantur inanem
amborum et tantos mortalibus csse labores:
hinc Venus, hinc contra spectat Saturnia Iuno, 760
pallida Tisiphone media inter milia saevit.
at vero ingentem quatiens Mezentius hastam
turbidus ingreditur campo. quam magnus Orion,
cum pedes incedit medii per maxima Nerei

