AEN EIDOS LIB. X. 5

quandoquidem Ausonios coniungi foedere Teucris 105

haud licitum, nec vestra capit discordia finem z

quae cuique est fortuna hodie, quam quisque secat

spem,

Tros Rutulusne fuat nullo discrimine habebo,

seu fatis Italum castra obsidione tenentur,

sive errore malo Troiae monitisque sinistris. 110

nec Rutulos solvo : sua cuique exorsa laborem

fortunamque ferent. rex Iuppiter omnibus idem.

fata viam invenient.â€™ Stygii per flumina fratris,

per pice torrentis atraque voragine ripas

adnuit et totum nutu tremefecit Olympum. 115

hic finis fandi. solio tum Iuppiter aureo

surgit, caelicolae medium quem ad limina ducunt.
Interea Rutuli portis circum omnibus instant

sternere caede viros et moenia cingere flammis.

at legio Aeneadum vallis obsessa tenetur, 120

nec spes ulla fugae. miseri stant turribus altis

nequiquam et rara muros cinxere corona:

Asius Imbrasides Hicetaoniusque Thymoetes

Assaracique duo et senior cum Castore Thymbris,

prima acies 3 hos germani Sarpedonis ambo 125

et Clarus et Thaemon Lycia comitantur ab alta.

fert ingens toto conixus corpore saxum,

haud partem exiguam montis, Lyrnesius Acmon,

nec Clytio genitore minor nec fratre Menestheo.

hi iaculis, illi certant defendere saxis 130

molirique ignem nervoque aptare sagittas.

ipse inter medios, Veneris iustissima cura,

