30 P. VERGILI MARONIS

ingemuit miserans graviter dextramque tetendit,

et mentem patriae subiit pietatis imago.

‘quid tibi nunc, miserande puer, pro laudibus istis, 825

quid pius Aeneas tanta dabit indole dignum?

arma, quibus laetatus, habe tua, teque parentum

manibus et cineri, siqua est ea cura, remitto.

hoc tamen infelix miseram solabere mortem:

Aeneae magni dextra eadis.’ increpat ultro 830

cunctantis socios et terra sublevat ipsum,

sanguine turpantem comptos de more capillos.
Interea genitor Tiberini ad fluminis undam

volnera siccabat lymphis corpusque levabat

arboris adclinis trunco. procul aerea ramis 835

dependet galea et prato gravia arma quiescunt.

stant lecti circum iuvenes: ipse aeger anhelans

colla fovet, fusus propexam in pectore barbam 3

multa super Lauso rogitat multumque remittit

qui revocent maestique ferant mandata parentis. 840

at Lausum socii exanimem super arma ferebant

flentes, ingentem atque ingenti volnere victum.

adgnovit longe gemitum praesaga mali mens:

canitiem multo deformat pulvere et ambas q

ad caelum tendit palmas et corpore inhaeret. 845

‘tantane me tenuit vivendi, nate, voluptas,

ut pro me hostili paterer succedere dextrae,

quem genui? tuane haec genitor per volnera servor,

morte tua vivens? hen, nunc misero mihi demum

exilium infelix, nunc alte volnus adactum! 850

idem ego, nate, tuum maculavi crimine nomen,

